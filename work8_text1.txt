

<i>Invisible through #Bach</i> è un'opera immersiva (della durata di circa 40 minuti) composta tra il 2018 e il 2019, per lastre risonanti/riflettenti, violoncello, live electronics e live visual art, suddivisa in 5 movimenti:<br> <br>
1. preludio - il respiro sospeso del sistema <br>
2. allemanda - accesso remoto al sistema <br>
3. corrente - tensioni interne al sistema <br>
4. sarabanda in solo - dove si è <br>
5. finale - ascesa anti-giga 

<br>
<br>

Quest'opera, presentata per <a href="http://www.oggimusica.ch/">OGGIMUSICA</a> 2018-2019 al <a href="https://www.luganolac.ch/">LAC, Lugano Arte e Cultura</a>, il 19 marzo 2019, raccoglie tutti gli sviluppi più recenti delle mie ricerche artistiche e tecniche. Essa è il frutto di una collaborazione con il violoncellista Giacomo Cardelli e il visual Artist <a href="http://www.videosoundart.com/rajan-craveri/"> Rajan Craveri</a>, ed è stata supportata dalla <a href="http://www.delz.ch/de/index.htm"> Fondazion Christop Delz</a> di Basilea.

<br><br>


In <i>Invisible through #Bach</i> un sistema di lastre di alluminio, trasduttori e motori elettrici si erge come il solo e unico medium (through) per l'accesso all'ascolto - e alla vista - di un violoncellista 'fuori sala' (invisible), i cui gesti sonori, modellati su alcuni movimenti della Suite n.1 per violoncello di J.S. Bach e integrati in un ricco microcosmo di sintesi elettronica e automazioni meccaniche, danno vita ad un ambiente immersivo totalizzante. Il risultato è un’esperienza audio-visiva vagamente distopica, a tratti rituale, in cui al patrimonio strumentale classico, decontestualizzato e letteralmente tele-trasportato, sembra essere affidato l’unico solitario ruolo di memoria dell’umanità nuda. Il resto è artificio, attraverso una storia sonora delle rivoluzioni industriali, simboleggiate dalle lamiere di fabbrica, dai motori e dai codici informatici che controllano l’intera performance alla ricerca di una personale musicalità del presente.

<br><br>

Il pubblico è seduto nel centro di questo sistema, uno strumento insieme sonoro e ottico che richiama involontariamente una nave stellare - così come la potrebbe immaginare un bambino. In esso i suoni, tanto estranei quanto familiari nella loro essenza, sembrano arrivare da ogni dove, quei 'dove' genetici che hanno contribuito alla loro modellazione. Una modellazione che è un vero processo personale di scultura real-time del suono, che combina la sintesi digitale con la sintesi analogica, la spazializzazione fisica con quella virtuale, l’elaborazione digitale del segnale acustico con l’ascolto diretto della 'voce' della macchina (motori e lastre). 