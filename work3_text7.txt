<br>

<b>MATRICE DI SELEZIONE E ROUTING AUDIO</b>

<br><br>

I vari processi fino a qui descritti possono essere utilizzati in diverse combinazioni. Una delle azioni affidate al conduttore della performance improvvisativa è infatti la selezione e la combinazione dei vari processi possibili nel sistema, tutto questo in tempo reale e al volo (nonché in reazione al contesto di improvvisazione creativa e collaborativa, e al comportamento della macchina stessa). Per poter gestire opportunamente questo compito è stata ideata una matrice di assegnazioni (immagine seguente) che permette di effettuare il routing dei processi dei segnali.
Come si può evincere dall’immagine è possibile creare numerosi tragitti da far effettuare ai diversi flussi di segnale audio. 

<br><br>

Nell'immagine è possibile osservare un esempio di tali flussi: il microfono della chitarra preparata può essere mandato nel processo di campionamento (Buffering 3D: dal buffer numero 1 al numero 20); il segnale riprodotto a seguito del ‘triggeraggio’ da parte del performer (Buffer Out) può essere poi mandato nei trasduttori 1, 2, 3 (applicati alla pedana); allo stesso tempo l’audio del microfono della piattaforma (chiamato: TIMOS) può essere mandato al Multi-freezer e l’uscita del primo freezer mandata poi all’uscita ausiliaria 7 e 8 (che verrà diffusa poi dall’impianto audio principale).
