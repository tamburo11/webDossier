
<br>
Di seguito analizzerò sinteticamente quali sono le caratteristiche essenziali sia del sistema analogico-digitale di generazione ed elaborazione del suono da me sviluppato per il live ad Aosta degli Alberi, che del <i>routing</i> audio tra il mio sistema e quello di Alberto Ricca. 

<br><br>

<b>SISTEMA DI GENERAZIONE ED ELABORAZIONE DEL SUONO</b>

<br><br>

Al giorno d'oggi la creazione di un ambiente esecutivo per il <i>live elettronics</i> rientra in tutto e per tutto in un'operazione di moderno design (cioè un design che sfrutta anche le nuove tecnologie, quelle digitali). E nello specifico questa operazione è tanto di sound-design (composizione e trattamento del suono) che di interaction-design (progettazione di una interfaccia-utente). Nell'immagine che segue è possibile osservare come si presenta l'ambiente esecutivo, <i>alias</i> interfaccia-utente, <i>alias</i> strumento musicale digitalmente espanso, utilizzato per la performance in esame. Esso si compone dei seguenti elementi:

<br><br>

<ol>
<li>
Un computer che gestisce l'intero processamento per mezzo del software di <i>visual programming</i> max/MSP e il cui schermo funge da interfaccia visiva.
</li><br>
<li>
Una chitarra classica posizionata orizzontalmente su un tavolo e preparata con: 4 microfoni a contatto, 4 trasduttori di dimensioni e caratteristiche differenti, vari oggetti (bacchette di legno, pezzi di metallo di diverse misure e forme, altro).
</li><br>
<li>
Due controller MIDI (composti da <i>pad, fader,</i> bottoni e potenziometri) per il controllo dei parametri dei processi in <i>running</i> in max/MSP.
</li><br>
<li>
Un microfono a condensatore per la registrazione di una chitarra classica (suonata in modo 'tradizionale').
</li><br>
<li>
Una chitarra classica.
</li>
</ol>