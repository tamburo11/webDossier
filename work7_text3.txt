<br>

Lo strumento qui presentato è principalmente un'interfaccia Uomo-Macchina, che permette di controllare un algoritmo in running in una patch di max/MSP. Lo strumento è costituito dai seguenti elementi: 
<br><br>
<ol>
<li>Tre fader motorizzati capacitivi. Un sensore capacitivo è un sensore che permette di captare le variazioni di capacità elettrica che il 'condensatore', costituito dalla coppia corpo umano-sensore, subisce a seguito dell'interazione tra due oggetti (corpo umano e materiale conduttore del sensore). Più alta è la capacità di un corpo, più carica esso può immagazzinare. Maggiore è la porzione di corpo a contatto con il materiale del sensore, maggiore è la capacità risultante. 
</li><br>
<li>
Un microprocessore con montata una motor shield (che serve per alimentare eventualmente i motori dei fader, non utilizzati invece in questo progetto). Per il progetto è stato utilizzato un microprocessore Arduino OMEGA, che si occupa del calcolo della capacità e della posizione relativa del fader lungo la sua corsa e della connessione seriale con il PC per la trasmissione dei dati. 
</li><br>
<li>
Una patch di max/MSP che si occupa del rendering audio: legge a loop un determinato campione associato alla posizione del fader e ne modifica la velocità di lettura in base al valore di capacità rilevato dal sensore. Tutto questo per ognuno dei fader in questione. 
</li><br>
</ol>

Di seguito viene presentato il codice per il microprocessore Arduino. Esso è composto da una classe fader (fader.h) e da un file main che sfrutta questa stessa classe per rilevare i dati di posizione e di capacità per ognuno dei tre fader che compongono lo strumento finale.  
