<br>

Nell'immagine seguente è invece possibile osservare la porzione di algoritmo che si occupa della 'mascheratura spettrale'. Questa operazione avviene per mezzo di un semplice confronto fra i pixel di due matrici: la matrice creata precedentemente (<i>spectrum 1_2</i> - immagine 'portante') e la matrice dell'immagine della maschera (<i>maschera1_2</i>, ridimensionata poi nella matrice <i>mascherridim1_2</i> - immagine 'modulante'), opportunamente trasformata in un'immagine nera. 
<br><br>

L'operazione che viene effettuata dentro l'oggetto jit.gen (visibile nel riquadro a destra dell'immagine) è effettuata pixel per pixel. Se il pixel dell'immagine della maschera (immagine 'modulante') è uguale a 0 (cioè se mi trovo dentro la maschera di colore nero) allora si lascia passare inalterato il pixel corrispettivo dell'immagine 'portante' dello spettrogramma (cioè quello che ha le medesime coordinate), altrimenti lo si sostituisce con un vettore nullo. L'output di questa operazione viene salvato in una nuova matrice (<i>newspectrum_mascherato1_2</i> - immagine finale).

<br>