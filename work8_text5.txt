
<br>
<b>I SINTETIZZATORI</b><br><br>

Nel brano vengono sfruttati diversi sintetizzatori. Le frequenze di oscillazione dei quali sono definite direttamente dalle altezze sul rigo (definibili con la precisione dell'ottavo di tono). E' possibile suonare contemporaneamente fino a 30 istanze complessive di sintesi. Ogni nota può essere suonata da uno dei seguenti sintetizzatori digitali:

<br><br>
<b>Synth1</b>: un algoritmo di sintesi additiva sulla frequenza fondamentale viene combinato con un algoritmo misto di additiva e sottrattiva arricchito da alcune elaborazioni (filtri a pettine e <i>delay</i>) a modulazione parametrica dinamica. Questo sintetizzatore è dunque composto da un timbro centrale molto povero spettralmente (sinusoidale e triangolare), che viene poi spazializzato su tutte le lastre (acquistando da esse ricchezza spettrale), e da una sua sorta di 'ombra lontana'; quest'ultima, più ricca spettralmente (la base è un oscillatore a dente di sega), si presenta con ampiezza sempre minore e viene diffusa, a differenza del suono 'centrale', su tutte le lastre. Segue un'immagine dell'algoritmo di sintesi. 
