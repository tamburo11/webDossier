
<i>Bestiary for a microcosm</i> è un ambiente esecutivo per l'improvvisazione elettroacustica spazializzata e il live painting, ideato e sviluppato insieme a <a href="https://www.stefanogiorgi.net/" target="_blank">Stefano Giorgi </a> (artista visivo, architetto e pittore) per <a href="http://www.artsitefest.it/" target="_blank">Art Site Fest</a>, nel 2018. Dal programma di sala della premiére presso la <a href="http://www.ordinemauriziano.it/palazzina-di-caccia-stupinigi
" target="_blank">Palazzina di Caccia di Stupinigi </a>  (TO) il 6 ottobre del 2018: <br> <br>




<i>«Una interazione estemporanea tra soggetti materici tangibili e algoritmi generativi, </i>Bestiary for a microcosm<i> investiga il concetto fisico di campo di forze attraverso il confronto tra mondo digitale e mondo analogico, tra passato e presente. Mentre Giorgi, grazie al suo <a href="https://www.stefanogiorgi.net/copia-di-trailer-aleatoric-ita" target="_blank">speciale sistema di proiezione</a>, sfrutta la tensione superficiale dell’acqua per creare figure liquide in dialogo con i dipinti settecenteschi della magnifica Palazzina di Caccia di Stupinigi (TO), Barberis intreccia ruvide armonie usando uno specifico sistema algoritmico particellare 3D da lui sviluppato per la composizione musicale, la sintesi, l'elaborazione del suono, e la spazializzazione multicanale. I suoni e i rumori dell’azione stessa del pittore, campionati e processati, conducono in  uno spazio  immersivo  che evoca microcosmi immaginari, luoghi ancora inesistenti ed entità nascoste, nel tentativo di 'amplificare' la  polvere, il vuoto.»</i>



 