
<a href="https://sentireascoltare.com/articoli/esplorazioni-del-sottobosco-sperimentale-piemontese-alberi/
" target="_blank" >Alberi </a>è il progetto di improvvisazione elettroacustica che condivido con il produttore e musicista elettronico <a href="http://www.bienoise.com/" target="_blank" >Alberto Ricca/Bienoise</a> (docente di ‘Tecniche produttive e performative della musica elettronica’ presso l’Istituto Europeo di Design di Milano - IED).



Nelle performance di Alberi i campionamenti e le elaborazioni elettroniche di Alberto Ricca, ritmicamente astratte e improvvise, supportano il mio 'chitarrismo', a volte delicato, altre molto fisico e gestuale. A caratterizzare la musica di Alberi è la fascinazione per gli scarti sonori, i luoghi trascurati dell’errore, le dolci imprecisioni dell’esistenza, che concorrono a creare un mondo sonoro ai margini del musicabile.

<br><br>

Le improvvisazioni di Alberi sono a volte processi di disgregazione, a volte flussi auto-generativi in metamorfosi continua, coerenti tanto con una profonda riflessione storico-estetica, quanto con il semplice piacere del gioco e dello stupore, e capaci di evocare atmosfere sonore che parlano alla memoria di ciascun ascoltatore curioso.
Questo viene realizzato con un uso attento e particolare della tecnologia: la microfonazione viene sfruttata sia per riprendere l’acustica della sala e generare inneschi controllati, che per amplificare, come in un processo al microscopio, la materia-sorgente: il corpo delle chitarre (una classica e l’altra 'preparata') e gli inaspettati <i>object trouvé</i> di Alberto Ricca (piastre metalliche, molle, attrezzi da cucina, ecc.). Inoltre due computer interconnessi da molteplici catene di <i>feedback</i> gestiscono gli algoritmi di elaborazione del segnale, di analisi dei dati spettrali in tempo reale e di <i>data storage</i>. Processi tecnologici che dialogano costantemente con i musicisti, influenzandone e modellandone le scelte musicali.

<br><br>

In Alberi si cerca l'acusmatico pure in presenza della fonte sonora, talvolta svelandola, talvolta negandola, ma sempre cercando di immergere l'ascoltatore nelle dimensioni dell'immensamente piccolo o dello spaventosamente lontano dell'elaborazione elettronica. Le composizioni di Alberi nascono dunque da una performance, in cui Uomo, Macchina e Materia postulano luoghi di comunione possibili, 'società' per organismi sonori probabili.
<br><br>
<small><i>«La società, essendo un'entità organica, genera le forme della propria organizzazione al modo in cui gli alberi generano la distanza che li separa l'uno dall'altro, e il passante dice che quella è una 'foresta'».</i> <br>[Fuga da Bisanzio, Iosif Brodskij].</small>


<br><br>
Alberi ha alle spalle due dischi (<a href="https://floatingforestrec.bandcamp.com/album/alberi" target="_blank" >Alberi</a> e <a href="https://floatingforestrec.bandcamp.com/album/alberi-ii" target="_blank" >Alberi II</a>) pubblicati da <a href="http://www.floatingforestrec.it/" target="_blank" >Floating Forest Records</a> e numerosi concerti in Italia e in Svizzera (Teatro Altrove - Genova (IT); Cittadella dei Giovani - Aosta (IT); Oggimusica al LAC - Lugano (CH); Chiedi alla Polvere - Morbio Inferiore (CH); Officine Corsare, Torino (IT); Sonnenstube - Lugano (CH); Macao - Milano (IT); Astoria - Torino (IT)). Spesso i concerti di Alberi sono accompagnati da performance di <i>body art</i> o <i>live visuals</i>. 

<br><br>

L'improvvisazione qui presentata è stata effettuata il 20 gennaio del 2018, presso la Cittadella di Aosta per <a href="https://www.cittadelladeigiovani.it/evento/electronic-music-night/">Electronic Music Night</a>. Per l'occasione la performance è stata accompagnata dai <i>visuals</i> e dalle elaborazioni in tempo reale dell'artista visivo Andrea Carlotto.  