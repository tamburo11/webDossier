
La composizione è il risultato dell'atto di espansione della sua specifica tecnologia. Il suo dispiegarsi nel tempo, il suo farsi presenza. Il focus di questa tecnologia, che informa l'intero brano, è la modifica dell'energia spettrale di alcuni campioni audio attenuta per mezzo di due semplici strumenti elettronici (un microfono a contatto e un trasduttore vibrotattile) e alcuni materiali grezzi (legno, plastica, metallo, polistirolo, pelli). La genesi della maggior parte dei materiali sonori utilizzati in <i>l'orizzonte materico di un canto</i> ha infatti seguito il medesimo processo tecnologico, composto da diverse fasi: <br><br>

<ol>
<li>
un frammento di suono viene diffuso attraverso un determinato materiale (sospeso da terra e libero di vibrare), per mezzo di un trasduttore vibrotattile che propaga l'onda di deformazione meccanica in tutto il suo volume;

</li><br>
<li>
ad una certa distanza dal trasduttore, viene posizionato un microfono a contatto, che registra le onde meccaniche in quel punto;

</li><br>
<li>
i suoni generati nelle due fasi precedenti, diventano nuovo materiale, che eventualmente può essere reimmesso nella catena (fase 1.) attraverso un'operazione di retroazione (feedback).
</li>


</ol>


