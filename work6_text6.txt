<br>
Il campionatore è composto da due oggetti groove~, il primo dei quali si occupa di leggere ed elaborare i campioni di una libreria di 120 suoni suddivisa in 4 macro-categorie: <i>noise</i> (tessiture sature e inarmoniche); <i>water</i> (campioni dell'interazione di Stefano Giorgi con vari fluidi); spugne (utilizzo di vari tipi di spugne sul vetrino della cappelliera); movimento perpendicolare (sfregamento di un materiale plastico perpendicolarmente al vetrino della cappelliera). L'unica elaborazione presente sui campioni è la variazione dinamica della velocità di lettura del buffer (<i>forward</i> o <i>backward</i>), strettamente connessa con la velocità della 'entità sonora' virtuale associata a quel campione (vedere dopo). 

<br><br>Il performer può controllare quali campioni sono selezionabili dalla funzione random che associa un campione a una 'entità sonora', agendo sue due parametri di una funzione gaussiana: la sua media e la sua varianza. La media definisce qual è il campione che verrà selezionato con maggiore probabilità, mentre la varianza misura lo scostamento da questo campione. I campioni sono ordinati dalla categoria 1 alla categoria 4, 30 campioni per categoria, da quello più rappresentativo della categoria a quello meno rappresentativo. 


<br><br>
Il secondo groove~ legge invece un campione di arpa. Questo campione viene letto in posizioni diverse del buffer e con un <i>loop</i> a lunghezza variabile. Sia la posizione che la durata del <i>loop</i> sono randomiche. Inoltre al <i>loop</i> è applicato un <i>pitchshifter</i>, che in varie ottave traspone il campione di quarte, quinte o ottave, sempre randomicamente. 

<br><br>I campioni della libreria fungono anche da materiale grezzo per il ganulatore. Ad ogni 'entità sonora' possono essere definiti un certo numero di grani (porzioni molto brevi di campioni della libreria), con una certa taglia (<i>size</i>) e durata (<i>duration</i>). I grani corrispondono alle particelle della 'nube'. Maggiore la concentrazione di particelle nella nube, maggiore la quantità di grani. La taglia e durata dei grani di una nube possono essere invece definite in tempo reale dal performer. Di seguito è possibile osservare la porzione principale del codice max/MSP che si occupa della lettura dei campioni, con i due groove~ appena descritti.