<br>
<b class="titoletti"> introduzione e concetto</b>
<br>
<br>

<i>Naturally Artificial</i> è il mio contributo sonoro all'opera omonima degli artisti <a href="http://milottadonchev.com/about/index.html" target="_blank">Anto. Milota e Zlatolin Donchev</a>, che è stata ospitata dal 

<a href="http://www.villacroce.org/" target="_blank">Museo D'arte Contemporanea Villa Croce</a>

di Genova dal 28 aprile 2017 al 18 giugno 2017. 

L'opera è composta da 7 stampe 3D in plastica ABS trasparente e da 3 tracce audio mono di 03:03:00h diffuse per mezzo di 3 speaker parabolici.

<br>
<br>

<i>«Il progetto 
<a href="http://www.villacroce.org/mostra/anto-milotta-zlatolin-donchev/" target="_blank">Naturally artificial</a>

prende spunto dai sette sistemi cristallini inerenti ai minerali e li rielabora attraverso l’uso della tecnologia 3D. Progettare, programmare e infine stampare dei simil-minerali è un processo che riduce la dimensione temporale intrinseca a questi esseri viventi, plasmati pazientemente dalla natura.
Naturale e artificiale convivono nell’apparenza degli oggetti, ma si distinguono nettamente in uno sguardo capace di riconoscerne tutte le contraddizioni. La plastica apre ulteriori considerazioni se paragonata alle materie organiche. Visto i suoi lunghi tempi di degradazione, in relazione alla sua brevissima storia, questo materiale sintetico provoca un cortocircuito temporale nell’ecosistema.
Il processo naturale in cui ogni materiale estratto dalla natura tende ad essere riassorbito dalla stessa, si riflette nell’artificio di questi improbabili esseri. Dare una forma naturale alla plastica è un gesto simbolico che ne restituisce valore al suo utilizzo consapevole.
La registrazione audio del processo di stampa 3D viene spazializzata in 3 canali per questa installazione sonora. Ogni altoparlante parabolico riproduce solo parte dello spettro sonoro, separando il contenuto della traccia attraverso l’utilizzo di maschere - immagini delle sezioni di un minerale. Il risultato è un suono organico che traccia dinamiche nello spazio.» </i>
<br>
<small>[da <a href="http://milottadonchev.com/onewebmedia/Milotta-Donchev%20Portfolio%2001-2019%20ITA.pdf" target="_blank">"Portfolio 2018"</a> di Anto. Milota e Zlatolin Donchev]</small>

<br>
