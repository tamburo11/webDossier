

La tecnica di analisi e ri-sintesi utilizzata per la creazione delle tracce audio rientra tra le tecniche di DSP di tipo <i>Spectral Sound Processing with Graphical interaction (Sonographic sound synthesis)</i>. Questa tecnica prevede:<br><br>

<ol>
<li>
il passaggio nel dominio trasformato (dominio delle frequenze) dei segnali audio da elaborare (per mezzo del calcolo di una FFT - Fast Fourier Transform) e la generazione dell'immagine del relativo spettrogramma (immagine 'portante');
</li> <br>
<li>
la modifica dei pixel dell'immagine del sonogramma (i bin della FFT); nel caso specifico applicando una 'maschera spettrale' (immagine 'modulante');
</li> <br>
<li>
la ri-sintesi dello spettrogramma così ottenuto (immagine finale), passando nuovamente nel dominio del tempo (IFFT - Inverse Fast Fourier Transform). 
</li> 
</ol>

<br>

Le tre fasi dell'algoritmo sono state effettuate tutte nell'ambiente di sviluppo di max/MSP, sfruttando la libreria Jitter. Nell'immagine che segue è possibile osservare la porzione dell'algoritmo che si occupa di scrivere (per mezzo dell'oggetto jit.poke) i dati del calcolo della Trasformata di Fourier in una matrice a due piani, chiamata <i>spectrum 1_2</i> (immagine 'portante'). Nel piano 0 vengono registrati i valori di ampiezza dei bin della FFT mentre nel piano 1 i valori degli scostamenti di fase. Il numero dei <i>frame</i> da registrare (dimensione dell'asse x) è stato calcolato con la seguente formula:
<br><br>
NF = ( D * OF * SR ) / ( WS * 1000 ) <br><br>
Dove: <br>
NF = numero di frame dell'FFT <br>
D = durata in millisecondi della traccia<br>
OF = overlapping factor <br>
WS = window size <br>
SR = sample rate <br>
