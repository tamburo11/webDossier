<br>

I campioni di partenza immessi nella catena per la generazione dei materiali sonori sono alcuni frammenti elementari di materiale audio di chitarra classica (il 'canto' a cui fa riferimento il titolo del brano). A questi frammenti vengono fatti percorrere numerosi cicli di elaborazione acustico-analogica (diffusione e ri-campionamento) prima di diventare il materiale per la composizione e la successiva elaborazione digitale.
<br><br> Durante questi processi indotti di assorbimento e modifica dell'energia spettrale, le caratteristiche timbriche delle sorgenti iniziali si riducono gradualmente, perdendo forza e presenza; mentre, allo stesso tempo, sono le propriet√† degli spazi materici tra il trasduttore e il microfono ad essere potenziate, magnificate. In tutto questo processo, il soggetto-suono sembra perdere importanza, mentre acquista valore la presenza dei materiali coinvolti, ma non tanto una presenza oggettiva, valutabile, quanto una presenza che si evince solo per sottrazione, per negazione di qualcos'altro .
