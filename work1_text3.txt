<br>

Nel caso di <i>L'orizzonte materico di un canto</i>, i campioni di partenza immessi nella catena per la generazione dei materiali sonori sono stati alcuni frammenti elementari di materiale audio generati con una chitarra classica (il 'canto' a cui fa riferimento il titolo del brano). 

Questi frammenti sono poi stati immessi nella catena elettroacustica di cui sopra, percorrendo numerosi cicli di elaborazione acustico-analogica (diffusione e ri-campionamento), prima di diventare il materiale per la composizione e la successiva elaborazione digitale.

<br><br> Durante questi processi indotti di assorbimento e modifica dell'energia spettrale, le caratteristiche timbriche delle sorgenti iniziali si sono gradualmente ridotte, perdendo forza e presenza; mentre, allo stesso tempo, sono le propriet√† degli spazi materici tra il trasduttore e il microfono ad essere state potenziate, magnificate. 
Nel corso dell'intera catena di elaborazione, il soggetto-suono sembra dunque perdere importanza, mentre sembra acquistare valore la presenza stessa dei materiali coinvolti, ma non tanto una presenza diretta, oggettiva e valutabile, quanto una presenza che si evince solo per sottrazione, per negazione di qualcos'altro.
