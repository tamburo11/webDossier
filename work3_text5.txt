<br>L'assegnazione di un suono ad un determinato luogo dello spazio di azione del performer (parallelepipedo ideale) è gestito randomicamente, in modo che non sia mai possibile conoscere (né per il danzatore né per il musicista) quali frammenti audio verranno suonati effettuando un determinato movimento con mani e piedi. 

Il processo di campionamento, una volta selezionati - da parte del conduttore della performance - i microfoni da utilizzare, avviene invece in modo discreto e sequenziale, attraverso registrazioni di frammenti audio che variano randomicamente da 2500 a 7500 ms. Nell'immagine che segue è possibile osservare parte dell’algoritmo che si occupa della registrazione dei frammenti nei buffer (precisamente in quelli dal 21-esimo al 40-esimo dei 60 totali).